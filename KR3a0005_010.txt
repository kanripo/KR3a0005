# -*- mode: mandoku-view; -*-
#+TITLE: 新書
#+DATE: 2015-09-11 03:49:09.934318
#+PROPERTY: ID KR3a0005
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB03n0103-010新書-卷第十.
<pb:KR3a0005_SBCK_010-1a>¶
新書卷第十¶
　　　禮容語下(雜事)¶
魯叔孫昭聘于宋宋元公與之燕飲酒樂昭子¶
右坐歌終而語因相泣也樂祁曰過哉君非哀¶
所也已而告人曰今兹君與叔孫其皆死乎吾¶
聞之哀樂而哀樂皆䘮心也心之精爽是謂魂¶
魄魂魄已失何以能乆且吾聞之主民者不可¶
以媮媮必死今君與叔孫其語皆媮死日不逺¶
<pb:KR3a0005_SBCK_010-1b>¶
矣居六月宋元公薨間一月叔孫婼卒¶
晋叔向聘于周發幣大夫及单靖公靖公享之¶
儉而敬賔禮贈賄同是禮而從享燕無私送不¶
過郊語說昊天有成命既而叔向告人曰吾聞¶
之曰一姓不再興今周有單子以為臣周其復¶
興乎昔史佚有言曰動其莫&KR0002;敬居莫&KR0002;儉徳¶
莫&KR0002;讓事莫&KR0002;資今單子皆有焉夫宫室下崇¶
器無䖝鏤儉也身恭除潔外内肅給敬也燕好¶
<pb:KR3a0005_SBCK_010-2a>¶
享賜雖歡不踰等讓也賔之禮事稱上而差資¶
也&KR0002;是而加之以無私重之以不侈能辟怨矣¶
居儉動敬禮讓事資而&KR0014;辟怨以為卿佐其有¶
不興乎夫天有成命頌之盛德也其詩曰昊天¶
有成命二后受之成王不敢康夙夜基命宥謐¶
謐者寕也億也命者制令也基者經也勢也夙¶
早也康安也后王二后文王武王成王者武王¶
之子文王之孫也文王有大德而功未就武王¶
<pb:KR3a0005_SBCK_010-2b>¶
有大功而治未成及成王承嗣仁以臨民故稱¶
昊天焉不敢怠安蚤興夜𥧌以継文王之業布¶
文陳紀經制度設犧牲使四海之内懿然葆徳¶
各遵其道故曰承順武王之功奉&KR0045;武王之徳¶
九州之民四荒之國謌謡文武之烈絫九譯而¶
請朝致貢職以供祀故曰二后受之方是時也¶
天地調和神民順億&KR0017;不厲崇民不謗怨故曰¶
宥謐成王質仁聖哲能明其先&KR0014;承其親不敢¶
<pb:KR3a0005_SBCK_010-3a>¶
惰&KR0520;以安天下以敬民人今單子羙說其志也¶
以佐王室吾故曰周其復興乎故周平王既崩¶
以後周室稍稍衰弱不墜當單子之佐政也天¶
子加尊周室加興¶
晋之三卿郄錡郄犨郄至從晋厲公㑹諸侯于¶
加陵周單襄王在㑹晋厲公視逺歩髙郄錡見¶
單子其語犯郄犨見其語訐郄至見其語伐齊¶
國佐見其語盡單襄公告魯成公曰晋將有亂¶
<pb:KR3a0005_SBCK_010-3b>¶
其君與三郄其當之乎魯侯曰寡人固晋而彊¶
其君今君曰將有亂敢問天道人意故也對曰¶
吾非諸史也焉知天道吾見晋君之容而聼三¶
郄之語矣殆必有禍矣君子目以正體足以從¶
之是以觀容而知其心今晋侯視逺而足髙目¶
不在體而足不歩目其心必異矣体目不相從¶
何以&KR0014;乆夫合諸侯民之大事也於是&KR0026;存亡¶
之徴焉故國將有福其君歩言視聼必皆得適¶
<pb:KR3a0005_SBCK_010-4a>¶
順善則可以知德矣視逺曰絶其義足髙曰棄¶
其徳言爽曰反其信聽&KR0075;曰離其名目以䖏義¶
足以踐徳口以庇信耳以聼名者矣故不可不¶
慎也偏亡者有免既亡則國從之今晋侯無一¶
可焉吾是以云夫郄氏晋侯之寵人也是族在¶
晋有三卿五大夫貴矣亦可以戒懼矣今郄伯¶
之語犯郄叔訐郄季伐犯則凌人訐則無人伐¶
則揜人有是寵也而益之以三怨其誰能忍之¶
<pb:KR3a0005_SBCK_010-4b>¶
齊國武子亦將有禍齊亂國也立於&KR0075;亂之朝¶
而好盡言以暴人過怨之本也惟善人能受盡¶
言今齊既亂其能善乎居二年晉殺三卿明年¶
厲公弑於東門是歳也齊人果殺國武子詩曰¶
敬之敬之天惟𩔰思命不易哉母曰髙髙在上¶
陟降厥止日監在兹惟予小子不聰敬止日就¶
月將學有緝熈于光明佛時仔肩視我𩔰徳行¶
故弗順弗敬天下必定志敬而怠人必乗之嗚¶
<pb:KR3a0005_SBCK_010-5a>¶
呼戒之哉¶
　　　胎教(雜事)¶
易曰正其本而萬物理失之毫釐差以千里故¶
君子愼始春秋之元詩之𨵿雎禮之冠婚易之¶
乾坤皆愼始敬終云爾素成謹為子孫婚妻嫁¶
女必擇孝悌世世有行義者如是則其子孫慈¶
孝不敢&KR0075;暴黨無不善三族輔之故鳯凰生而¶
有仁義之意虎狼生而有貪戾之心两者不等¶
<pb:KR3a0005_SBCK_010-5b>¶
各有其母嗚呼戒之哉無養乳虎將傷天下故¶
素成胎教之道書之玉版藏之金櫃置之宗廟¶
以為後世戒¶
青史氏之記曰古者胎教之道王后有身十月¶
而就蔞室太師持銅而御户左太宰持斗而御¶
户右太卜&KR0433;龜而御堂下諸官皆以其職御於¶
門内比三月者王后所求音聲非禮樂則太師¶
撫樂而稱不習所求滋味者非正味則太宰荷¶
<pb:KR3a0005_SBCK_010-6a>¶
斗而不敢煎調而曰不敢以侍王太子太子生¶
而立太師吹銅曰聲中某太宰曰滋味上某太¶
卜曰命云某然後為王太子懸弧之禮義東方¶
之弧以梧梧者東方之草春木也其牲以雞雞¶
者東方之牲也南方之弧以柳柳者南方之草¶
夏木也其牲以狗狗者南方之牲也中央之弧¶
以桑桑者中央之木也其牲以牛牛者中央之¶
牲也西方之弧以&KR0068;&KR0068;者西方之草也秋木也¶
<pb:KR3a0005_SBCK_010-6b>¶
其牲以羊羊者西方之牲也北方之弧以&KR0037;&KR0037;¶
者北方之草冬木也其牲以彘彘者北方之牲¶
也五弧五分矢東方射東方南方射南方中央¶
射中央西方射西方北方射北方皆三射其四¶
弧具其餘各二分矢懸諸國四通門之左中央¶
之弧亦具餘二分矢懸諸社稷門之左然後卜¶
王太子名上母取天下母取於土母取於名山¶
通谷母悖於郷俗是故君子難知易諱也養隱¶
<pb:KR3a0005_SBCK_010-7a>¶
之道也正之禮者王太子無羞臣領臣之子也¶
故謂領臣之子也身朝王者妻朝后之子朝王¶
太子是謂臣之子也此正禮胎教也周妃后姙¶
成王於身立而不跛坐而不　獨䖏不倨雖怒¶
不罵胎教之謂也成王生仁者養之孝繦之四¶
賢傍之成王有智而選太公為師周公為傳前¶
有與計而後有與慮也是以封於泰山而禪梁¶
父朝諸侯一天下由此&KR0026;之主左右不可不練¶
<pb:KR3a0005_SBCK_010-7b>¶
也昔禹以夏王而桀以夏亡湯以殷王而紂以¶
殷亡闔閭以吳戰勝無敵而夫差以之見禽於¶
越文公以晋伯而厲公以見殺於匠麗之宫威¶
王以齊彊於天下而簡公以殺於檀臺穆公以¶
秦𩔰名尊號而二世以刼於望夷之宫其所君¶
王同而功迹不等者所任異也故成王䖏襁褓¶
之中朝諸侯周公用事也靈王五十而弑於沙¶
丘任李兌也齊桓公得管仲九合諸侯一匡天¶
<pb:KR3a0005_SBCK_010-8a>¶
下稱為義主失管仲任竪刁而身死不葬為天¶
下𥬇一人之身榮辱具施焉者在所任也故魏¶
有公子無忌而削地復趙任藺相如而秦兵不¶
敢出安陵任周瞻而國獨立楚有申包胥而昭¶
王反復齊有陳單襄王得其國由此&KR0026;之無賢¶
佐俊士能成功立継絶者未之有也是以國不¶
務大而務得民心佐不務多而務得賢者得民¶
心而民徃之得賢者而賢者歸之文王請除炮¶
<pb:KR3a0005_SBCK_010-8b>¶
烙之刑而殷民徙湯去張網者之三面而二垂¶
至越王不遺乆䖏而呉人服以其所爲順於人¶
也故同聲則䖏異而相&KR0063;意合則未見而相親¶
賢者立於本朝而天下之士相率而趨之何以¶
知其然也管仲桓公之讐也鮑叔以爲賢於桓¶
公七十言說乃聼遂使桓公除&KR0311;讐之心而委¶
之國政焉桓公垂拱無事而朝諸侯鮑叔之力¶
也管仲之所以走桓公而無自危之心者同聲¶
<pb:KR3a0005_SBCK_010-9a>¶
於鮑叔也衛靈公之時蘧伯玉賢而不用彌子¶
瑕不肖而任事史鰌忠之數言蘧伯玉而不聼¶
病且死謂其子曰我即死治䘮於北堂吾生不¶
能進蘧伯玉而退彌子瑕不能正君也生不能¶
正君者死不當成禮死不置屍於北堂於禮足¶
矣靈公徃弔問其故其子以父言聞靈公戚然¶
易容而寤矣立召蘧伯玉而進之召彌子瑕而¶
退之徙䘮於堂成禮而後去衛國已治史鰌之¶
<pb:KR3a0005_SBCK_010-9b>¶
力也夫生進賢而退不肖死且未止又以屍諌¶
可謂忠不衰矣紂殺王子比干而箕子&KR0013;髮而¶
&KR1325;狂陳靈公殺泄冶而鄧元去陳以疾徙自是¶
之後殷并於周陳亡於楚以其殺比干與泄冶¶
而失箕子與鄧元也燕昭王得郭隗而鄒衍樂¶
毅自齊魏至於是舉兵攻齊棲閔王於莒燕度¶
地計衆不與齊均也然而所以&KR0014;信意至於此¶
者由得士故也故無常安之國無冝治之民得¶
<pb:KR3a0005_SBCK_010-10a>¶
賢者𩔰昌失賢者危亡自古及今未有不然者¶
也鑑所以照形也徃古所以知今也夫知惡古¶
之所以危亡不務襲迹其所安存則未有以異¶
何異却走而求及前人也太公知之故國㣲子¶
後而封比干之墓夫聖人之於聖者之死尚如¶
此其厚也况當世存者乎其弗可失矣¶
　　　立後義(雜事)¶
古之聖帝將立世子則帝自朝服升自阼階上¶
<pb:KR3a0005_SBCK_010-10b>¶
西鄉於妃妃抱世子自房出東郷太史奉書西¶
上堂當两階之間北靣立曰世子名曰某者叅¶
聖帝壇執禮辭命世子曰度大祖大宗與社稷¶
於子者叅其命妃曰不敢者再於三命曰謹受¶
命拜而退太史以告太祝太祝以告太祖太宗¶
與社稷太史出以太宰太宰以告州伯命藏之¶
州府凡諸貴已下至於百姓男女無敢與世子¶
同者以此防民百姓猶有争為君者夫執明則¶
<pb:KR3a0005_SBCK_010-11a>¶
民定而出於一道故人皆争為宰相而不姦為¶
世子非宰相尊而世子卑也不可以智求不可¶
以力爭也今以為知子莫如父故疾死置後者¶
恣父之所以此使親戚不相親兄弟不相愛乱¶
天下之紀使天下之俗失開尊敬而不讓其道¶
莫經於此疾此致後復以驕長子如此則親戚¶
相愛也兄弟不争此天下之至義也民之不爭¶
亦惟學王官國君室也殷湯放桀武王伐紂此¶
<pb:KR3a0005_SBCK_010-11b>¶
天下之所同聞也為人臣而放其君為人下而¶
弑其上天下之至逆也而所以有天下者以為¶
天下開利除害以義継之也故聲名稱於天下¶
而傳扵後世𨼆其惡而揚其德羙立其功烈而¶
傳之於乆逺故天下皆稱聖帝至治其道之下¶
當天下之散亂以強凌弱衆暴寡智治愚士卒¶
罷弊死於甲兵老弱騷動不得治產業以天下¶
之無天子也髙皇帝起於布衣而兼有天下臣¶
<pb:KR3a0005_SBCK_010-12a>¶
萬方諸侯為天下辟興利除害寝天下之兵¶
天下之至徳也而天下莫能明髙皇帝之徳¶
羙定功烈而施之於後世也故天下猶行弊世¶
徳與其功烈風俗也夫帝王者莫不相時而立¶
儀度務而制事以馴其時也欲變古易常者不¶
死不亡此聖人之所制也惡民更之故拘為古¶
使結之也所以聞於後世也¶
　　　傳(雜事)¶
<pb:KR3a0005_SBCK_010-12b>¶
梁太𫝊賈&KR0105;雒陽人也年十八以能誦詩書¶
属文稱於郡中河南守呉公聞其秀才召¶
置門下甚幸愛孝文帝初立聞河南守吳¶
公治平為天下第一故與李斯同邑而甞¶
學事焉徵以爲廷尉廷尉乃言&KR0105;年少頗¶
通諸家之書文帝召以爲愽士是時&KR0105;年二¶
十餘最爲少每詔令議下諸老先生未能言¶
&KR0105;盡爲之對人人各如其意所出諸生於是¶
<pb:KR3a0005_SBCK_010-13a>¶
以為能文帝說之超遷歳中至太中大夫&KR0105;以¶
為漢興二十餘年天下和洽冝當改正朔易服¶
色制度定官名興禮樂乃草具其儀法色尚黄¶
數用五為官名悉更奏之文帝謙譲未遑也然¶
諸法令所更定及列侯就國其說皆&KR0105;發之於¶
是天子議以&KR0105;任公卿之位絳&KR0517;東陽侯馮敬¶
之属尽害之迺毀&KR0105;曰雒陽之人年少&KR0004;學專¶
欲擅&KR0096;紛亂諸事於是天子後亦踈之不用其¶
<pb:KR3a0005_SBCK_010-13b>¶
議以&KR0105;為長沙王太傳&KR0105;既以適去意不自得¶
及渡湘水為賦以弔屈原屈原楚賢臣也&KR0013;䜛¶
放逐作離騷賦其終篇曰已矣國亡人莫我知¶
也遂投江而死&KR0105;追傷之因以自諭其辭曰㳟¶
承嘉惠兮竢罪長沙仄聞屈原&KR0006;自湛汨羅造¶
託湘流兮敬弔先生遭世罔極&KR0006;乃隕厥身烏¶
虖哀哉&KR0006;逢時不祥鸞鳯伏竄&KR0006;䲭鴞翺翔闒¶
茸尊顯&KR0006;䜛䛕得志賢聖逆曵&KR0006;方正倒植謂¶
<pb:KR3a0005_SBCK_010-14a>¶
隨夷溷&KR0006;謂跖蹻廉莫邪為鈍&KR0006;鈆刀為銛于¶
嗟黙黙生之亡故&KR0006;斡棄周鼎寳康&KR0602;&KR0006;騰駕¶
罷牛驂蹇驢&KR0006;𩦸垂两耳服鹽車&KR0006;章父薦屨¶
漸不可乆&KR0006;嗟&KR0002;先生獨離此咎&KR0006;誶曰巳矣¶
國其莫吾知&KR0006;子獨一鬰其誰語鳯縹縹其高¶
逰&KR0006;夫固自引而逺去襲九淵之神龍&KR0006;沕淵¶
潜以自珍偭蟂&KR0425;以𨼆處&KR0006;夫豈從蝦與蛭螾¶
所貴聖之神徳焉逺濁世而自臧使麒麟可係¶
<pb:KR3a0005_SBCK_010-14b>¶
而覊&KR0006;豈云異乎太羊般紛紛其離此郵&KR0006;亦¶
夫子之故也歴九州而相其君&KR0006;可必懐此都¶
也鳯凰翔于千仭&KR0006;覧徳輝而下之見細徳之¶
險㣲&KR0006;遥繒擊而去之彼尋常之汙瀆&KR0006;豈容¶
吞舟之巨魚横江湖之鱣鯨&KR0006;固將制於螻螘¶
&KR0105;既為長沙𫝊三年有服飛入&KR0105;舎止於坐隅¶
服似鴞不祥鳥也&KR0105;既以適居長沙長沙卑濕¶
&KR0105;自傷悼以為夀不得長乃為賦以自廣其辭¶
<pb:KR3a0005_SBCK_010-15a>¶
曰單閼之&KR0010;四月孟夏庚子日斜服集余舎止¶
于坐隅貌甚閑暇異物來崪私怪其故發書占¶
之䜟言其度曰野鳥入室主人將去問於子服¶
余去何之吉乎告我㐫言其災淹速之度語余¶
其期服乃太息舉首&KR0108;翼口不能言請對以意¶
(意合音/當作臆)萬物變化固亡休息斡流而遷或推而¶
還形氣轉續變化而嬗沕穆亡間胡可勝言禍¶
&KR0006;福所𠋣福&KR0006;禍所伏憂喜聚門吉凶同域彼¶
<pb:KR3a0005_SBCK_010-15b>¶
呉彊大夫差以敗粤棲㑹稽句踐覇世斯游遂¶
成卒被五刑傳說胥靡乃相武丁夫禍之與福¶
何異紏纒命不可說孰知其極水激則旱矢激¶
則逺萬物回薄震蕩相轉雲烝雨降紏錯相紛¶
大鈞播物坱圠無垠天不可與慮道不可與謀¶
遲速有命烏失其時且夫天地為鑪造化為工¶
隂陽為炭萬物為銅合散消息安有常則千變¶
萬化未始有極忽然為人何足控揣(音/團)化為異¶
<pb:KR3a0005_SBCK_010-16a>¶
物又何足患小智自私賤彼貴我達人大&KR0026;物¶
亡不可貪夫狥財列士狥名夸者死權品庶每¶
生怵迫之徒或趨西東大人不曲意變齊同愚¶
士繫俗僒&KR0002;囚拘至人遺物獨與道俱衆人惑¶
惑好惡積意真人恬漠獨與道息釋智遺形超¶
然自䘮寥廓忽荒與道翺翔乗流則逝得坎則¶
止縱軀委命不私於已其生&KR0006;&KR0002;浮其死&KR0006;&KR0002;¶
休澹乎若深淵之靚汜乎&KR0002;不繫之舟不以生¶
<pb:KR3a0005_SBCK_010-16b>¶
故自保養空而浮徳人無累知命不憂細故蔕¶
芥何足以疑後&KR0010;餘文帝思&KR0105;徵之入見上方¶
受釐坐宣室上因感&KR0017;神事而問&KR0017;神之本&KR0105;¶
具道所以然之故至夜半文帝前席既罷曰吾¶
乆不見賈生自以為過之今不及也乃拜&KR0105;為¶
梁懐王太傳懷王上少子愛而詩書故令&KR0105;傳¶
之數問以得失是時匈奴彊侵邉天下&KR0004;定制¶
度踈闊諸侯王僣儗地過古制淮南濟北王皆¶
<pb:KR3a0005_SBCK_010-17a>¶
爲逆誅&KR0105;數上䟽陳政事多所欲匡建其大略¶
曰臣竊惟今之事埶可爲痛哭者一可爲流涕¶
者二可爲長太息者六&KR0002;其它背理而傷道者¶
難徧以䟽舉進言者皆曰天下已安已治矣臣¶
獨以爲未也曰安且治者非愚則䛕皆非事實¶
知治亂之體者也夫抱火厝之積薪之下而寢¶
其上火未及燃因謂之安方今之埶何以異此¶
本末舛逆首尾衡決國制搶攘非甚有紀胡可¶
<pb:KR3a0005_SBCK_010-17b>¶
謂治陛下何不一令臣等孰數之於前因陳治¶
安之䇿試詳擇焉夫射獵之娛與安危之機孰¶
急使為治勞智慮&KR0002;身體乏鍾鼓之樂勿為可¶
也樂與今同而加之諸侯&KR0100;道兵革不動民保¶
首領匈奴賔服四茺鄉風百姓素朴獄訟襄息¶
大數既得則天下順治海内之氣清和咸理生¶
為明帝没為明神名譽之美垂於無窮禮祖有¶
功而宗有德使顧成之廟稱為太宗上配太祖¶
<pb:KR3a0005_SBCK_010-18a>¶
與漢無極建乆安之埶成長治之業以承祖廟¶
以奉六親至孝也以幸天下以育群生至仁也¶
立經陳紀輕重同得後可以為萬世法程雖有¶
愚㓜不肖之嗣猶得蒙業而安至明也以陛下¶
之明逹因使少知治體者得佐下風致此非難¶
也其具可素陳於前願幸無忽臣謹稽之天地¶
驗之徃古按之當今之務日夜念此至孰也雖¶
使禹舜復生為陛下計亡以易此夫樹國固必¶
<pb:KR3a0005_SBCK_010-18b>¶
相疑之埶下數&KR0013;其殃上數爽其憂甚非所以¶
安上而全下也今或親弟謀為東帝親兄之子¶
西鄉而擊今呉又見告矣天子春秋鼎盛行義¶
未過徳澤有加焉猶尚如是况莫大諸侯&KR0096;力¶
且十此者乎然而天下少安何也大國之王㓜¶
弱未壮漢之所置傳相方握其事數年之後諸¶
侯之王大扺皆冠血氣方剛漢之傳相稱病而¶
賜罷彼自丞尉以上偏置私人如此有異淮南¶
<pb:KR3a0005_SBCK_010-19a>¶
濟北之為邪此時而欲為治安雖堯舜不能治¶
黄帝曰日中必熭(音/衛)操刀必割今令此道順而¶
全安甚易不肯早為已乃堕骨肉之属而抗剄¶
(工鼎/反切)之豈有異秦之季世乎夫以天子之位乗¶
今之時因天之助尚憚以危為安以亂為治假¶
設陛下居齊桓之處將不合諸侯而匡天下乎¶
又知陛下有所必不能矣假設天下如&KR0494;時淮¶
隂侯尚王楚黥布王淮南彭越王梁韓信王韓¶
<pb:KR3a0005_SBCK_010-19b>¶
張敖王趙貫髙為相盧綰王燕陳豨在代令此¶
六七公者皆亡恙當是時而陛下即天子位能¶
自安乎臣有以知陛下之不能也天下殽亂髙¶
皇帝與諸公併起非有仄室之埶以豫席之也¶
諸公幸者迺為中涓其次廑得舎人材之不逮¶
至逺也髙皇帝以明聖威武即天子位割膏&KR0254;¶
之地以王諸公多者百餘城少者乃三四十縣¶
徳至渥也然其後十年之間反者九起陛下之¶
<pb:KR3a0005_SBCK_010-20a>¶
與諸公非親角材而臣之也又非身封王之也¶
自髙皇帝不能以是一歳為安故臣知陛下之¶
不能也然尚有可諉者曰䟽臣請試言其親者¶
假令悼惠王王齊元王王楚中子王趙幽王王¶
淮陽共王王梁靈王王燕厲王王淮南六七貴¶
人皆亡恙當是時陛下即位能為治乎臣又知¶
陛下之不能也&KR0002;此諸王雖名為臣實有布衣¶
昆弟之心慮亡不帝制而天子自為者擅爵人¶
<pb:KR3a0005_SBCK_010-20b>¶
赦死臯甚者或戴黄屋漢法令非行也雖行不¶
&KR0100;如厲王者令之不肯聼召之安可致乎幸而¶
來至法安可得加動一親戚天下圜視而起陛¶
下之臣雖有悍如馮敬者適啓其口匕首已䧟¶
其匈矣陛下雖賢誰與領此故䟽者必危親者¶
必亂已然之效也其異姓&KR0018;彊而動者漢已幸¶
勝之矣又不易其所以然同姓襲是跡而動既¶
有徴矣其埶盡又復然殃旤之變未知所移明¶
<pb:KR3a0005_SBCK_010-21a>¶
帝處之尚不能以安後世將如之何屠牛坦一¶
朝解十二牛而芒刃不頓者所排擊剥割皆衆¶
理解也至於髖(音/寛)髀(音/陛)之所非斤則斧夫仁義¶
恩厚人主之芒刃也權埶法制人主之斤斧也¶
今諸侯王皆衆髖髀也釋斤斧之用而欲嬰以¶
芒刃臣以爲不缺則折胡不用之淮南濟北埶¶
不可也臣竊跡前事大扺彊者先反淮隂王楚¶
最彊則最先反韓信𠋣胡則又反貫髙因趙資¶
<pb:KR3a0005_SBCK_010-21b>¶
則又反陳豨兵精則又反彭越用梁則又反黥¶
布用淮南則又反盧綰最弱最後反長沙乃在¶
二萬五千户耳功少而最完埶䟽而最忠非獨¶
性異人也亦形埶然也曩令樊酈絳&KR0517;據數十¶
城而王今雖以殘亡可也令信越之倫列為徹¶
侯而居雖至今存可也然則天下之大計可知¶
巳欲諸王之皆忠附則莫&KR0002;令如長沙王欲臣¶
子之勿𦵔醢則莫&KR0002;令如樊酈等欲天下之治¶
<pb:KR3a0005_SBCK_010-22a>¶
安莫若衆建諸侯而少其力力少則易使以義¶
國小則亡邪心令海内之埶如身之使臂臂之¶
使指莫不制從諸侯之君不敢有異心輻湊並¶
進而歸命天子雖在細民且知其安故天下咸¶
知陛下之明割地定制令齊趙楚各為&KR0002;干國¶
使悼惠王幽王元王之子孫畢以次各受祖之¶
分地地尽而止及燕梁它國皆然其分地衆而¶
子孫少者建以為國空而置之湏其子孫生者¶
<pb:KR3a0005_SBCK_010-22b>¶
舉使君之諸侯之地其削頗入漢者為徙其侯¶
國及封其子孫也所以數償之一寸之地一人¶
之衆天子亡所利焉誠以定治而已故天下咸¶
知陛下之廉地制一定宗室子孫莫慮不王下¶
無倍叛之心上無誅伐之志故天下咸知陛下¶
之仁法立而不犯令行而不逆貫髙利幾之謀¶
不生柴竒聞章之計不萌細民郷善大臣致順¶
故天下咸知陛下之義卧赤子天下之上而安¶
<pb:KR3a0005_SBCK_010-23a>¶
植遺腹朝委裘而天下不亂當時大治後世誦¶
聖一動而五業附陛下誰憚而乆不為此天下¶
之埶方病大瘇一脛之大幾如要一指之大幾¶
如股平居不可屈信一二指慉身慮亡聊失今¶
不治必為錮疾後雖有扁鵲不能為已病非徒¶
瘇也又苦&KR0979;盭(&KR0979;古蹠字盭古戾字/言足蹠反戾不可行)元王之子¶
帝之從弟也今之王者從弟之子也惠王之子¶
親兄子也今之王者兄子之子也親者或亡分¶
<pb:KR3a0005_SBCK_010-23b>¶
地以安天下䟽者或制大權以偪天子臣故曰¶
非徒病瘇也又苦&KR0979;盭可痛哭者此病是也天¶
下之埶方倒縣凡天子者天下之首何也上也¶
蠻夷者天下之足何也下也今匈奴嫚娒侵掠¶
至不敬也為天下患至亡已也而漢歳致金絮¶
采繒以奉之夷狄徵令是主上之操也天子共¶
貢是臣下之禮也足反居上首顧居下倒縣如¶
此莫之能觧猶謂國有人乎非亶(讀曰/但)倒縣而¶
<pb:KR3a0005_SBCK_010-24a>¶
巳又𩔖辟(足病/音壁)且病痱(風病/音肥)夫辟者一面病痱¶
者一方痛今西邉北邉之郡雖有長爵不輕得¶
復五尺以上不輕得息斥候望烽燧不得卧將¶
吏&KR0013;介胄而睡臣故曰一方病矣毉能治之而¶
上不使可為流涕者此也陛下何忍以帝皇之¶
號為戎人諸侯埶既卑辱而禍不息長此安窮¶
進謀者率以為是固不可觧也亡具甚矣臣竊¶
料匈奴之衆不過漢一大縣以天下之大困於¶
<pb:KR3a0005_SBCK_010-24b>¶
一縣之衆甚為執事者羞之陛下何不試以臣¶
為属國之官以主匈奴行臣之計請必係單于¶
之頸而制其命伏中行說而笞其背舉匈奴之¶
衆唯上之令今不獵猛敵而獵田彘不搏反宼¶
而摶畜莵翫細娛而不圖大患非所以為安也¶
徳可逺施威可逺加而直數百里外威令不信¶
可為流涕者此也今民賣僮者為之繡衣縁履¶
偏諸縁(及標領者也古/服䖍曰加牙絛以作履縁師古曰偏諸/若今之織成以為要)¶
<pb:KR3a0005_SBCK_010-25a>¶
(謂之車馬裠其上/為乗車&KR0016;從之象)内之閑中是古天子后服所¶
以廟而不宴者也而庶人得以衣婢妾白縠之¶
表薄紈之裏緁以偏諸羙者黼繡是古天子之¶
服今富人大賈嘉㑹召客者以&KR0013;牆古者以秦¶
一帝一后而節適今庶人屋壁得為帝服倡優¶
下賤得為后飾然而天下不屈者殆未有也且¶
帝之身自衣早綈而富民牆屋&KR0013;文繡天子之¶
后以縁其領庶人㜸妾縁其履此臣所謂舛也¶
<pb:KR3a0005_SBCK_010-25b>¶
夫百人作之不能衣一人欲天下亡寒胡可得¶
也一人耕之十人聚而食之欲天下亡飢胡可¶
得也飢寒切於民之肌膚欲其亡爲姦邪不可¶
得也國已屈矣盗賊直湏時耳然而獻計者曰¶
母動爲大耳夫俗至大不敬也至亡等也至冐¶
上也進計者猶曰母爲可爲長太息者此也商¶
君遺禮義棄仁恩并心於進取行之二&KR0010;秦俗¶
日敗故秦人家冨子箕箒立而誶語抱哺其子¶
<pb:KR3a0005_SBCK_010-26a>¶
與公併倨婦姑不相說則反脣而相稽其慈子¶
𦒿利不同禽獸者亡幾耳然并心而赴時猶曰¶
蹷六國兼天下功成求得矣終不知反廉愧之¶
節仁義之厚信并兼之法遂進取之業天下大¶
敗衆掩寡智欺愚勇威怯壮陵衰其亂至矣是¶
以大賢起之威震海内徳從天下曩之為秦者¶
今轉而為漢矣然其遺風餘俗猶尚未改今世¶
以侈靡相競而上亡制度棄禮義捐㢘耻日甚¶
<pb:KR3a0005_SBCK_010-26b>¶
可謂月異而&KR0010;不同矣逐利不耳慮非顧行也¶
今其甚者殺父兄矣盗者剟(音/輟)&KR0230;户之簾搴(音/騫)¶
两廟之器白晝大都之中剽吏而奪之金矯偽¶
者出幾十萬石粟賦六百餘萬錢乗傳而行郡¶
國此其亡行義之尤至者也而大臣特以簿書¶
不報期㑹之間以為大故至於俗流失世壊敗¶
因恬而不知怪慮不動於耳目以為是適然耳¶
夫移風易俗使天下囬心而郷道𩔗非谷吏之¶
<pb:KR3a0005_SBCK_010-27a>¶
所務在於刀筆筐篋而不知大體陛下又不自¶
憂竊為陛下惜之夫立君臣等上下使父子有¶
禮六親有紀此非天之所為人之所設也大人¶
之所設不為不立不植則僵不脩則壊筦子曰¶
禮義㢘恥是謂四維四維不張國乃㓕亡使筦¶
子愚人也則可筦子而少知治體則是豈可不¶
為寒心哉秦㓕四維而不張故君臣&KR0446;乱六親¶
殃戮姦人並起萬民離畔凡十三&KR0010;而社稷為¶
<pb:KR3a0005_SBCK_010-27b>¶
虚今四維猶未備也故姦人幾幸而衆心疑惑¶
豈如今定經制令君君臣臣上下有差父子六¶
親各得其冝姦人無所幾幸而群臣衆信上不¶
疑惑此業一定世世常安而後有所持循矣&KR0002;¶
夫經制不定是猶度江河亡維楫中流而遇風¶
波船必覆矣可為長太息者此也夏為天子十¶
有餘世而殷受之殷為天子二十餘世而周受¶
之周為天子三十餘世而秦受之秦為天子二¶
<pb:KR3a0005_SBCK_010-28a>¶
世而亡人性甚不相逺也何三代之君有道之¶
長而秦無道之暴也其故可知也古之王者太¶
子乃生固舉以禮使士&KR0018;之有司齊肅端冕見¶
之南郊見于天也過闕則下過廟則趨孝子之¶
道也故自為赤子而教固已行矣昔者成王㓜¶
在襁抱之中召公為太保周公為太傅太公為¶
太師保保其身體𫝊𫝊之以徳義師道之教訓¶
此三公之職也於是為置三少皆上大夫也曰¶
<pb:KR3a0005_SBCK_010-28b>¶
傳保少𫝊少師是與太子宴者也故乃提孩有¶
識三公三少固明孝仁禮義以道習之逐去邪¶
人不使見惡行於是皆選天下之端士孝悌愽¶
聞有道術者以衛翼之使與太子居處出入故¶
太子乃生而見正事聞正言行正道左右前後¶
皆正人也夫習與正人居之不能母正猶生長¶
於齊不能不齊語也習與不正人居之不能母¶
不正猶生長於楚之地不能不楚言也故擇其¶
<pb:KR3a0005_SBCK_010-29a>¶
所耆必先受業乃得甞之擇其所樂必先有習¶
乃得為之孔子曰少成&KR0002;天性習貫如自然及¶
太子少長知妃色則入于學學者所學之官也¶
學禮曰帝入東學上親而貴仁則親踈有序而¶
恩相及矣帝入南學上齒而貴信則長㓜有差¶
而民不誣矣帝入西學上賢而責徳則聖智在¶
位而功不遺矣帝入北學上貴而尊爵則貴賤¶
有等而下不隃矣帝入太學承師問道退習而¶
<pb:KR3a0005_SBCK_010-29b>¶
考於太傅太傅罰其不則而匡其不及則徳智¶
長而治道得矣此五學者既成於上則百姓黎¶
民化輯於下矣及太子既冠成人免於保𫝊之¶
嚴則有記過之史徹膳之宰進善之旌誹謗之¶
木敢諫之鼓瞽史誦詩工誦箴諫大夫進謀士¶
傳民語習與智長故切而不愧化與心成故中¶
道若性三代之禮春朝朝日秋暮夕月所以明¶
有敬也春秋入學坐國老執醤而親餽之所以¶
<pb:KR3a0005_SBCK_010-30a>¶
明有孝也行以鸞和歩中采齊趣中肆夏所以¶
明有度也其於禽獸見其生不忍其死聞其聲¶
不食其肉故逺庖厨所以長恩且明有仁也夫¶
三代之所以長乆者以其輔翼太子有此具也¶
及秦而不然其俗固非貴辭讓也所上者告訐¶
也固非貴禮義也所上者刑罰也使趙髙𫝊胡¶
亥而教之獄所習者非斬劓人則夷人之三族¶
也故胡亥今日即位而明日射人忠諌者謂之¶
<pb:KR3a0005_SBCK_010-30b>¶
誹謗深計者謂之妖言其視殺人&KR0002;艾草菅然¶
豈惟胡亥之性惡哉彼其所以道之者非其理¶
故也鄙諺曰不習為吏視已成事又曰前車覆¶
後車誡夫三代之所以長乆者其巳事可知也¶
然而不能從者是不法聖智也秦世之所以亟¶
絶者其轍跡可見也然而不避是後車又將覆¶
也夫存亡之變治亂之機其要在是矣天下之¶
命縣於太子太子之善在於早諭教與選左右¶
<pb:KR3a0005_SBCK_010-31a>¶
夫心未濫而先諭教則化易成也開於道術智¶
&KR0105;之指則教之力也&KR0002;其服習積貫則左右而¶
已夫胡粤之人生而同聲𦒿欲不異及其長而¶
成俗累數譯而不能相通行者有雖死而不相¶
為者則教習然也臣故曰選左右早諭教最急¶
夫教得而左右正則太子正矣太子正而天下¶
定矣書曰一人有慶兆民頼之此時務也凡人¶
之智能見已然不能見將然夫禮者禁於將然¶
<pb:KR3a0005_SBCK_010-31b>¶
之前而法者禁於巳然之後是故法之所用易¶
見而禮之所為生難知也&KR0002;夫慶賞以勸善刑¶
罰以懲惡先王執此之政堅如金石行此之令¶
信如四時㨿此之公無私如天地耳豈顧不用¶
哉然而曰禮云禮云貴絶惡於未萌而起教於¶
㣲𦕈使民日遷善逺&KR1255;而不自知也孔子曰聼¶
訟吾猶人也必也使母訟乎為人主計者莫如¶
先審取舎取舎之極定於内而安危之萌&KR0063;於¶
<pb:KR3a0005_SBCK_010-32a>¶
外矣安者非一日而安也危者非一日而危也¶
皆以積漸然不可不察也人主之所積在其取¶
舍以禮義治之者積禮義以刑罰治之者積刑¶
罰刑罰積而民怨背禮義積而民和親故世主¶
欲民之善同而所以使民善者或異或道之以¶
徳教或&KR1783;之以法令道之以徳教者徳教洽而¶
民氣樂&KR1783;之以法令者法令極而民風哀哀樂¶
之感禍福之&KR0063;也秦王之欲尊宗廟而安子孫¶
<pb:KR3a0005_SBCK_010-32b>¶
者與湯武同然而湯武廣大其徳行六七百&KR0010;¶
而弗失秦王治天下十餘&KR0010;則大敗此無它故¶
矣湯武之定取舎審而秦王之定取舎不審矣¶
夫天下大器也今人主之置器置諸安處則安¶
置諸危處則危天下之情與器亡以異在天子¶
之所置之湯武置天下於仁義禮樂而徳澤洽¶
禽獸草木廣&KR0073;徳&KR0013;蠻貊四夷累子孫數十世¶
此天下所共聞也秦王置天下於法令刑罰徳¶
<pb:KR3a0005_SBCK_010-33a>¶
澤亡一有而怨毒盈於世下憎惡之如仇讎旤¶
幾及身子孫誅絶此天下之所共見也是非其¶
明效大驗邪人之言曰聴言之道必以其事&KR0026;¶
之則言者莫敢妄言今或言禮&KR0105;之不如法令¶
教化之不如刑罰人主胡不引殷周秦事以&KR0026;¶
之也人主之尊譬如堂群臣如陛衆庶如地故¶
陛九級上㢘逺地則堂髙陛亡級㢘近地則堂¶
卑髙者難攀卑者易陵理埶然也故古者聖王¶
<pb:KR3a0005_SBCK_010-33b>¶
制為等列内有公卿大夫士外有公侯伯子男¶
然後有官師小吏延及庶人等級分明而天子¶
加焉故其尊不可及也里諺曰欲投鼠而忌器¶
此善諭也鼠近於器尚憚不投恐傷其器况於¶
貴臣之近主乎㢘恥節禮以治君子故有賜死¶
而亡戮辱是以黥劓之臯不及大夫以其離主¶
上不逺也禮不敢齒君之路馬蹵其芻者有罰¶
見君之几杖則起遭君之乗車則下入正門則¶
<pb:KR3a0005_SBCK_010-34a>¶
趨君之寵臣雖或有過刑戮之臯不加其身者¶
尊君之故也此所以爲主上豫逺不敬也所以¶
體貌大臣而厲其節也今自王侯三公之貴皆¶
天子之所改容而禮之也古天子之所謂伯父¶
伯舅也而令與衆庶同黥劓髠刖笞傌(音/罵)棄市¶
之法然則堂不亡陛乎&KR0013;戮辱者不泰迫乎㢘¶
恥不行大臣無乃握重權大官而有徒𨽻亡耻¶
之心乎夫望夷之事二世見當以重法者投䑕¶
<pb:KR3a0005_SBCK_010-34b>¶
而不忌器之習也臣聞之履雖鮮不加於枕&KR0227;¶
雖敝不以苴履夫甞已在貴寵之位天子改容¶
而體貌之矣吏民甞俯伏以敬畏之矣今而有¶
過帝令廢之可也退之可也賜之死可也㓕之¶
可也&KR0002;夫束&KR0350;之係緤之輸之司㓂編之徒官¶
司㓂小吏詈罵而榜(音/彭)笞之殆非所以令衆庶¶
見也夫卑賤者習知尊貴者之一旦吾亦廼可¶
以加此也非所以習天下也非尊尊貴貴之¶
<pb:KR3a0005_SBCK_010-35a>¶
化也夫天子之所甞敬衆庶之所甞寵死而死¶
耳賤人安冝得如此而頓辱之哉豫叢事中行¶
之君智伯伐而㓕之移事智伯及趙㓕智伯豫¶
讓釁面吞炭必報襄子五起而不中人問豫子¶
豫子曰中行衆人畜我我故衆人事之智伯國¶
士遇我我故國士報之故此一豫讓也反君事¶
讎行若狗彘已而抗節致忠行出乎列士人主¶
使然也故主上遇其大臣如遇犬馬彼將犬馬¶
<pb:KR3a0005_SBCK_010-35b>¶
自為也如遇官徒彼将官徒自為也頑頓亡耻¶
奊詬(奊胡結反詬音/后謂無志分)亡節㢘耻不立且不自好¶
苟&KR0002;而可故見利則逝見便則奪主上有敗則¶
因而挻之耳主上有患則吾苟免而巳立而&KR0026;¶
之耳有便吾身者則欺賣而利之耳人主將何¶
便於此群下至衆則主上至少也所託財器職¶
業者粹於群下也俱亡耻俱苟妄則主上最病¶
故古者禮不及庶人刑不至大夫所以厲寵臣¶
<pb:KR3a0005_SBCK_010-36a>¶
之節也古者大臣有坐不㢘而廢者不謂不㢘¶
曰簠簋不飾坐汙&KR0126;&KR0075;亂男女亡别者不曰汙¶
&KR0126;曰帷薄不脩坐罷軟不勝任者不謂罷軟曰¶
下官不職故貴大臣定有其臯矣猶未斥然正¶
以謼之也尚遷就而為之諱也故其在大譴大¶
何之域者聞譴何則白冠氂纓盤水加劒造請¶
室而請臯耳上不執縳係引而行也其有中罪¶
者聞命而自弛上不使人頸盭而加也其有大¶
<pb:KR3a0005_SBCK_010-36b>¶
辠者聞命則北面再拜跪而自裁上不使捽抑¶
而刑之也曰子大夫自有過耳吾遇子有禮矣¶
遇之有禮故群臣自憙嬰以㢘耻故人矜節行¶
上設㢘耻禮義以遇其臣而臣不以節行報其¶
上者則非人𩔖也故化成俗定則為人臣者主¶
耳忘身國耳忘家公耳忘私利不苟就害不苟¶
去唯義所在上之化也故父兄之臣誠死宗廟¶
法度之臣誠死社稷輔翼之臣誠死君上守圄¶
<pb:KR3a0005_SBCK_010-37a>¶
扞敵之臣誠死城郭封彊故曰聖人有金城者¶
此物此志也彼且為我死故吾得與之俱生彼¶
且為我亡故吾得與之俱存夫將為我危故吾¶
得與之俱安顧行而忘利守節而伏義故可以¶
託不御之權可以&KR0009;六尺之孤此厲㢘耻行禮¶
&KR0105;之所致也主上何䘮焉此之不為而顧彼之¶
乆行故曰可為長太息者此也是時丞相絳侯¶
周勃免就國人有告勃謀反逮繫長安獄治卒¶
<pb:KR3a0005_SBCK_010-37b>¶
亡事復爵邑故賈&KR0105;以此譏上上深納其言飬¶
臣下有節是後大臣有罪皆自殺不受刑至武¶
帝時稍復入獄自甯成始初文帝以代王入即¶
位後分代為两國立皇子武為代王參為太原¶
王小子勝則梁王矣後又徙代王武為淮陽王¶
而太原王參為代王盡得故地居數年梁王勝¶
死亡子&KR0105;復上䟽曰陛下即不定制如今之埶¶
不過一傳再傳諸侯猶且人恣而不制豪植而¶
<pb:KR3a0005_SBCK_010-38a>¶
大彊漢法不得行矣陛下所以爲蕃扞及皇太¶
子之所恃者唯淮陽代二國耳代北邉匈奴與¶
彊敵爲隣能自完則足矣而淮陽之比大諸侯¶
廑如黒子之著面適足以餌大國耳不足以有¶
所禁禦方今制在陛下制國而令子適足以爲¶
餌豈可謂工哉人主之行異布衣布衣者飾小¶
行競小㢘以自託於郷黨人主唯天下安社稷¶
固不耳髙皇帝瓜分天下以王功臣反者如蝟¶
<pb:KR3a0005_SBCK_010-38b>¶
毛而起以為不可故蔪(音/芟)去不義諸侯而虚其¶
國擇良日立諸子雒陽上東門之外畢以為王¶
而天下安故大人者不牽小行以成大功今淮¶
南地逺者或數千里越两諸侯而縣属於漢其¶
吏民繇役徃來長安者自悉而補中道衣敝錢¶
用諸費稱此其苦属漢而欲得王至甚逋逃而¶
歸諸侯者已不少矣其埶不可乆臣之愚計願¶
舉淮南地以益淮陽而為梁王立後割淮陽北¶
<pb:KR3a0005_SBCK_010-39a>¶
邉二三列城與東郡以益梁不可者可徙代王¶
而都睢陽梁起於新郪(千移/反)以北著之河淮陽¶
包陳以南捷(鉅偃/反)之江則大諸侯之有異心者¶
破膽而不敢謀梁足以扞齊趙淮陽足以禁呉¶
楚陛下髙枕終無山東之憂矣此二世之利也¶
當今恬然適遇諸侯之皆少數&KR0010;之後陛下且¶
見之矣夫秦日夜苦心勞力以除六國之旤今¶
陛下力制天下頥指如意髙拱以成六國之旤¶
<pb:KR3a0005_SBCK_010-39b>¶
難以言智苟身亡事畜亂宿旤熟視而不定萬¶
年之後傳之老母弱子將使不寕不可謂仁也¶
唯陛下財幸文帝於是從&KR0105;計迺徙淮陽王武¶
為梁王北界泰山西至髙陽得大縣四十餘城¶
徙城陽王喜為淮陽王撫其民時又封淮南厲¶
王四子皆為列侯&KR0105;知上必將復王之也上䟽¶
諌曰竊恐陛下接王淮南諸子曽不與如臣者¶
孰計之也淮南王之悖逆無道天下孰不知其¶
<pb:KR3a0005_SBCK_010-40a>¶
辠陛下幸而赦遷之自疾而死天下孰以王死¶
之不當今奉尊罪人之子適足以&KR0018;謗於天下¶
耳此人少壮豈能忘其父哉白公勝所爲父報¶
仇者大父與伯父叔父也白公爲亂非欲取國¶
代主也發忿快志剡手以衝仇人之匈固爲俱¶
靡而已淮南雖小黥布甞用之矣漢存特幸矣¶
夫擅仇人足以危漢之資於䇿不便雖割而爲¶
四四子一心也予之衆積之財此非有子胥白¶
<pb:KR3a0005_SBCK_010-40b>¶
公報於廣都之中即疑有剸諸荆軻起於两柱¶
之間所謂假賊兵為虎翼者也願陛下少留計¶
梁王勝墜馬死&KR0105;自傷為傳無状常哭泣後&KR0010;¶
餘亦死賈生之死年三十二矣後四&KR0010;齊文王¶
薨亡子文帝思賈生之言迺分齊為六國盡立¶
悼惠王子六人為王又遷淮南王喜於城陽而¶
分淮南為三國盡立厲王三子以王之後十年¶
文帝崩景帝立三年而呉楚趙與四齊王合從¶
<pb:KR3a0005_SBCK_010-41a>¶
舉兵西郷京師梁王扞之卒破七國至武帝時¶
淮南厲王子為王者两國亦反誅孝武初立舉¶
賈生之孫二人至郡守賈嘉最好學世其家¶
<pb:KR3a0005_SBCK_010-41b>¶
¶
新書卷第十終¶
